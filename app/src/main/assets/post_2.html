<div class="card" id="sleep">
    <h2>स्वस्थ निन्द्रा</h2>
    <img src="post_2.png">
    <div>
        मानवीय जीवनमा निन्द्रा एक महत्वपूर्ण तत्व हो । यदि राम्रो निन्द्रा परेको छ भने अर्काे दिन राम्रोसंग बित्दछ यसको बिपरित राम्रोसंग निदाउन सकेन भने विभिन्न किसिमका समस्याहरु देखा पर्दछन । कहिलेकाहि हामीहरुलाई निन्द्रा नपर्नु सामान्य कुरा हो तर धेरै दिन निन्द्रा परेन भने हामीहरुमा विभिन्न किसिमका समस्याहरु आउन सक्छन् । निन्द्राका अनियमितताले अन्य समस्या तथा रोगहरुमा भन्दा मनोसामाजिक समस्या वा मानसिक रोगहरुमा तुरुन्तै असर पुर्याउदछ । निन्द्राको समस्याले व्यक्तिहरुमा मनोसामाजिक समस्या तथा मानसिक रोगको उच्च जोखिम हुन्छ त्यसैले निन्द्रा सम्बन्धि समस्याहरुलाई न्यूनिकरण गरेको वा उपचार गरेको अबस्थामा मनोसामाजिक समस्याहरुका साथै मानसिक रोगहरुलाई समेत न्यूनिकरण गर्न सकिन्छ । निन्द्राको अनियमितताले मानिसहरुमा देखिनसक्ने केहि
    </div>
    <h5>प्रमुख समस्याहरु निम्नानुसार छन:</h5>
    <ol>
        <li>दुर्घटना भएर चोट पटक लाग्ने, अपाङ्गता हुने वा मृत्यु समेत हुन सक्दछ ।</li>
        <li>हाईहाई आउने हुन्छ ।</li>
        <li>स्मृति नष्ट हुन सक्दछ ।</li>
        <li>मिथ्याभाष हुन सक्दछ ।</li>
        <li>शरिरको प्रतिरोधात्मक क्षमतामा ह्रास आउन सक्छ ।</li>
        <li>वजन वृदि हुनसक्छ ।</li>
        <li>उच्च रत्तचाप हुनसक्छ ।</li>
        <li>मष्तिस्क कार्यको क्षमतामा ह्रास आउन सक्छ ।</li>
        <li>बौदिक कार्यमा ह्रास आउन सक्छ ।</li>
        <li>उदाशिनता हुनसक्छ ।</li>
        <li>मधुमेह हुनसक्छ ।</li>
        <li>मुटु सम्बन्धि रोगहरु लाग्ने जोखिम हुन सक्छ ।</li>
    </ol>
    <div>
        निन्द्राको अनियमितताले मानिसहरुमा सामान्य समस्यादेखि विभिन्न किसिमका रोगहरु तथा मनोसामाजिक समस्या र मानसिक रोगहरु समेत निम्त्याउन सक्दछ, जस्तै शारिरीक , बौदिक , भावनात्मक र अन्तरसम्बन्ध आदि । निन्द्राका अनियमितताले मानिसहरुमा यसरी सामान्य समस्यादेखि दिर्घ रोगहरु समेत लाग्ने हुनाले निन्द्रालाई सामान्य र स्वस्थ बनाउनु महत्वपूर्ण हुन्छ ।
    </div>
    <h3>निन्द्रा सम्बन्धी समस्याहरुसंग सकारात्मक रुपबाट सामना गर्ने उपायहरु:</h3>
    <div>
        सम्पूर्ण निन्द्राको समस्याको सधैभरी औषधीले मात्र उपचार तथा व्यवस्थापन हुँदैन, यसको व्यवस्थापनमा व्यवहारीक विधिहरु पनि उत्तिकै महत्वपूर्ण हुन्छन त्यसैले निन्द्रा के कति कारणले खलबलिएको छ ? , के कुराले गर्दा निदाउन सकिरहेको छैन ? बिहान कतिबेला खाटबाट उठदछ ? ननिदाएको बेलामा खाटमा बसेर के के गर्दछ ? जस्तै निन्द्रा नलागे पनि ओछ्यानमा नै आँखा चिम्लिएर बसिरहन्छ, ध्यान गरेर बसिरहन्छ आदि कुराहरु पत्ता लगाउने कोशिष गर्नु पर्दछ । विभिन्न अध्ययन अनुसन्धानले देखाए अनुसार निन्द्रा सम्बन्धी समस्याहरुबाट छुटकारा पाउन तथा प्रभावकारी निन्द्राको लागि विभिन्न किसिमका सामना गर्ने उपायहरु छन:
    </div>
    <h5>निन्द्रा सम्बन्धि शिक्षा:</h5>
    <div>
        (क)    बातावरण :
        निदाउनु भन्दा पहिले स्थानको बारेमा व्यक्ति परिचित हुनु पर्दछ ,यदि व्यक्ति उक्त ठाँउको बारेमा परिचित छैन भने व्यक्तिलाई निन्द्रामा धेरै नै कठिनाई पर्दछ ।  यसैगरी निदाउन खोजिएको ठाँउ आरामदायी पनि हुनु उतिकै जरुरत पर्दछ । निदाउनु भन्दा अगाडि उक्त ठाउ अन्धकार हुनु अनिवार्य जस्तै हुन्छ । जबसम्म निदाउन खोजिएको ठाँउ शान्त हुदैन व्यक्तिलाई निदाउन कठिन हुन्छ त्यसैले निदाउन खोजिएको ठाँउ शान्त र होहल्ला रहित हुनुपर्दछ ।

        (ख)    उत्प्रेरणा वा प्रोत्साहन :
        निन्द्राको समस्याबाट छुटकारा पाउनका निम्ती व्यक्ति आफू पनि प्रोत्साहित वा उत्प्रेरित हुनु पर्दछ । व्यक्ति आफै प्रोत्साहित भएर विभिन्न किसिमका कृयाकलापहरु गर्नु पर्दछ जसले व्यक्तिलाई निन्द्रा सम्बन्धि समस्याहरुबाट मुत्त गराउन ठूलो सहयोग पुर्याउछ । जस्तै सुत्ने समय नियमित हुनु पर्दछ, आज ८ बजे सुत्ने भोलि ११ः०० बजे सुत्ने कहिल्यै भुलेर पनि गर्नु हुदैन, हरेक दिन एकै समयमा सुत्ने र उठ्ने गर्नु पर्दछ । यसैगरी व्यक्ति स्वयमले आÏनू निन्द्राको दैनिकि बनाउनु पर्दछ , यसले व्यक्तिहरुलाई उसका निन्द्राका बाधक तत्वहरु के के हुन पहिचान गर्न मद्दत गर्दछ ।  त्यस्तैगरी केवल थकित तथा निन्द्रा  समयमा मात्र ओछ्यानको प्रयोग गर्नु पर्दछ । जहिले पनि ओछ्यानको प्रयोग गर्दा निन्द्रा नलाग्ने हुन्छ । यसैगरी नियमित रुपमा योग, ध्यान तथा व्यायमहरु गर्दा निन्द्रा राम्रोसंग लाग्दछ ।

        (ग)    त्याग्नु वा वेवास्त गर्नु :
        कतिपय अवस्थामा व्यक्ति आफैले सुत्न ओछ्यानमा जानु अगाडि केहि कुराहरु त्याग्नु पर्दछ । यसो नगरेको खण्डमा वा अवस्थामा व्यक्तिलाई निन्द्रामा कठिनाई हुन्छ र राम्रो निन्द्रा पर्दैन । व्यक्ति सुत्न ओछ्यानमा जानु अगाडि धेरै उत्तेजित हुनु हुदैन, अपराह्नको समयमा कडा खालका शारीरिक अभ्यासहरु गर्नु हुदैन, सुत्नु अगाडि चिया, कफि, मद्यपान, धुम्रपान जस्ता चिजहरु नखाने, दिनमा कहिल्यै सुत्नु हुदैन, बेलुकाको समयमा पेट चर्किने गरी कहिल्यै नखाने, यसैगरी रातको समयमा निन्द्रा नलागेमा ओछ्यानमा पल्टिएर नबस्ने बरु सो समयमा आÏना बाँकि कार्यहरु गर्ने ।
    </div>
</div>
